<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=iso-8859-1">
   <meta name="Generator" content="Microsoft Word 97">
   <meta name="GENERATOR" content="Mozilla/4.5 [en] (Win95; I) [Netscape]">
   <title>Internetworking: presentazione del Prof. Gai</title>
</head>
<body>
Ho letto il libro di Mario
Baldi e Pietro Nicoletti intitolato <i>Inter</i><b><font face="Arial,Helvetica">net</font></b><i>working
</i>e
lo consiglio vivamente a progettisti e gestori di reti, nonch&eacute; agli
studenti universitari. Il libro tratta di reti e in particolare del livello
3 (IP: Internet Protocol) e del livello 2 (bridging). Fornisce al lettore
una enorme quantit&agrave; di informazioni, indispensabili per progettare
una rete aziendale, anche di notevoli dimensioni, realizzando un internetworking
di reti locali e geografiche. &Egrave; utile al progettista e al gestore
di reti perch&eacute; tratta nel dettaglio, con un taglio pratico, le problematiche
relative all’internetworking di livello 2 e 3. Presenta chiaramente il
funzionamento e la configurazione del routing e del bridging prendendo
come esempio gli apparati Cisco e BayNetworks. Illustra come si realizza
un corretto piano di indirizzamento IP (buccia di banana su cui ho visto
cadere molti progetti) e come si attua quest’ultimo configurando le interfacce
dei router. Tratta in dettaglio le problematiche del routing dei pacchetti
presentando in modo particolareggiato, ma comprensibile, i due protocolli
pi&ugrave; comunemente usati per il calcolo delle tabelle di routing: RIP
e OSPF. Mostra quali sono le sequenze di comando per attivare tali protocolli
sui router Cisco e BayNetworks e presenta molti esempi di configurazione.
Il lettore trover&agrave; quasi certamente un esempio molto simile a ci&ograve;
che desidera realizzare nella propria rete e avr&agrave; quindi il compito
estremamente semplificato. Per quanto concerne i protocolli non IP, le
problematiche del bridging sono discusse nel modo pi&ugrave; esauriente
possibile.
<p>&Egrave; un libro molto utile anche per gli studenti universitari italiani
il cui livello di preparazione, per quanto uno dei pi&ugrave; alti al mondo,
presenta lacune sugli aspetti maggiormente pratici, specialmente nel settore
delle reti. Questo testo pu&ograve; essere un’ottima guida per i docenti
universitari nella preparazione di esercitazioni di laboratorio estremamente
istruttive.
<p>Infine, questo non &egrave; un libro scritto a tavolino: ho seguito
Mario e Pietro nella loro avventura e vi posso assicurare che hanno dedicato
probabilmente sei mesi della loro vita a realizzare realmente tutti gli
esempi illustrati nel libro. Gli esempi citati non sono teorici, ma esattamente
la cattura delle reali configurazioni dei router. &Egrave; inoltre apprezzabile
l’impegno degli Autori nel considerare due diversi fornitori di apparati
di internetworking e nel risolvere tutti i relativi problemi di interoperabilit&agrave;
multivendor: chi ci ha provato sa quanto questo sia difficile e meritevole
di lode.
<p>Per concludere, mi sembra doveroso ricordare le particolari competenze
degli Autori. Con Pietro ho condiviso tante esperienze, in particolare
quella del libro <i>Reti Locali: dal cablaggio all’Internetworking</i>,
che probabilmente alcuni di voi conoscono. Il presente volume pu&ograve;
considerarsi il perfetto complemento all’opera precedente. Non esiste problema
pratico sulle reti che possa resistere a Pietro: ci lavora giorno e notte
con passione, e trova pace solo quando il problema &egrave; definitivamente
risolto.
<p>Mario Baldi &egrave; il pi&ugrave; teorico dei due: posso affermarlo
perch&eacute; da anni lavoriamo insieme al Politecnico di Torino, con mia
grande soddisfazione intellettuale. La parte pi&ugrave; teorica di questo
libro e l’impostazione metodologicamente rigorosa hanno senza dubbio la
sua impronta. Mario &egrave; un grande esperto di protocolli di routing
e questo libro riflette tale esperienza.
<br>&nbsp;
<br>&nbsp;
<p>A Mario e Pietro vanno tutta la mia stima e amicizia, al lettore l’augurio
di una piacevole e proficua lettura.
<br>&nbsp;
<div align=right><i>Silvano Gai</i></div>

</body>
</html>

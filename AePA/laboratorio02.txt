Laurea in Ingegneria Informativa
Corso di Algoritmi e Programmazione Avanzata - 01EIP 
Anno Accademico 2001-2002
Esercizi Proposti per il Laboratorio
 
Esercitazione di laboratorio numero 2
-------------------------------------

 
 
Esercizio 1
-----------

Tour del Cavaliere

Data una scacchiera di dimensione n*n, un cavallo viene posizionato nella
casella di coordinate (x, y).
Considerando che il cavallo possa muoversi sulla scacchiera seguendo le
regole degli scacchi, scrivere un programma in linguaggio C che faccia
effettuare al cavallo un insieme di mosse tali da fargli percorrere tutte
le caselle della scacchiera una e una sola volta.

Si proponga una soluzione ricorsiva.
Come e` possibile trasformare tale soluzione in un algoritmo iterativo?

Si ricorda che nel gioco degli scacchi un cavallo si muove con "balzi" a
L, ovvero data una posizione di partenza x, in figura, puo' raggiungere con
una sola mossa le otto caselle denominate y:

#######
##y#y##
#y###y#
###x###
#y###y#
##y#y##
#######




Esercizio 2
-----------

Concatenazione di stringhe.

Sia dato un insieme di parole di lunghezza arbitraria.
Tali parole siano codificate, una per riga, su di un file nella cui prima
riga sia specificato il numero di parole presenti di seguito.
Scrivere un programma C che determini la lunghezza della stringa piu' lunga 
realizzabile utilizzando le seguenti regole:
* ciascuna parola puo` essere usata al piu` n volte, con n specificato in
  ingresso
* tutte le parole sono stringhe
* due stringhe sa e sb sono concatenabili se l'ultima coppia di caratteri
  di sa coincide con la prima coppia di caratteri di sb
* la concatenazione si ottiene sovrapponendo tali coppie di caratteri
  (Esempio sa = "giorno", sb = "notte"; sa concatenato sb = "giornotte")
* l'ordine con cui le parole compaiono nel file non e` vincolante per la
  generazione della stringa di lunghezza massima.

Esempio.
Supponendo un valore di n pari a 2

<input file>
9
novara
torino
vercelli
ravenna
napoli
livorno
messina
noviligure
roma




Variante:
Modificare il programma precedente in modo che esso individui il sottoinsieme 
di parole che consente di generare la stringa di lunghezza massima

Il programma deve stampare su standard output le parole appartenenti al
sottoinsieme determinato nell'ordine di concatenazione nonche' la stringa
piu` lunga trovata. 

Esempio.
Supponendo lo stesso file di ingresso e un valore di n pari a 2

<standard output>
torino
novara
ravenna
napoli
livorno
noviligure

La stringa piu` lunga ottenibile e':
"torinovaravennapolivornovaravennapolivornoviligure"

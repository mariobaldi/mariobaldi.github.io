Laurea in Ingegneria Informativa
Corso di Algoritmi e Programmazione Avanzata - 01EIP
Anno Accademico 2001-2002
Esercizi Proposti per il Laboratorio
 
Esercitazione di laboratorio numero 4
-------------------------------------

 
 
In questa esercitazione tutti i programmi richiesti devono essere costituiti
da almeno due moduli: il primo contenente il main, il secondo contenente le
varie funzioni.



Esercizio 1
-----------

Visita di un grafo

Un file contiene la descrizione di un grafo con il seguente formato.
Ciascun nodo e` individuato da un nome di lunghezza massima uguale a
10 caratteri alfabetici.
Ciascuna riga individua un nodo e la sua lista delle adiacenze.
Il primo nome sulla riga e` quello del nodo considerato, quelli successivi
rappresentano quelli adiacenti.
Ciascun nome e` separato dai successivi da un solo spazio.
Non vi sono limitazioni teoriche al numero di nodi e archi del grafo.

Scrivere un programma in linguaggio C che letto tale grafo ne effettui
una visita in ampiezza e una visita in profondita`.
Si legga da tastiera il vertice di partenza.



Esercizio 2
-----------

Sia dato un file, nel quale sono descritte le relazioni di parentela per
un numero imprecisato di individui. 
Ogni riga del file descrive un individuo, specificato mediante nome e
cognome suo, del padre e della madre  (separati dal carattere '/').
Ad esempio, la riga:

Luigi Rossi / Mario Rossi / Luisa Bianchi

dice che Luigi Rossi e` figlio di Mario Rossi e Luisa Bianchi.

Si carichi il file in una struttura dati in memoria che, specificato un
individuo per mezzo di cognome e nome, permetta di effettuare con costo
minimo le seguenti ricerche:
* padre e madre dell'individuo
* elenco dei figli dell'individuo
* elenco dei fratelli (e delle sorelle) dell'individuo
* elenco degli zii (e delle zie) dell'individuo.

Si implementino quindi le operazioni di ricerca sopra citate.

Si rispettino inoltre i seguenti vincoli:
* Si ottimizzi la base dati per la velocita` di ricerca e per l'occupazione
  di memoria.
* Non si assuma alcun limite per il numero di figli di un individuo.
* Non e` necessario ottimizzare la fase di lettura dell'archivio ma solo
  quella di ricerca.
* Le relazioni di parentela dipendono solo dalla struttura specificata nel
  file e non dai cognomi.


